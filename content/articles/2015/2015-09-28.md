---
date: "2015-09-28"
title: "Phalcon - krátký přehled"
tags: ["phalcon", "nette", "devtools", "framework"]
slug: "phalcon-kratky-prehled"
---

V tomto článku bych se rád zaměřil na Phalcon Framework, se kterým jsem nedávno přišel do styku a velmi si ho zamiloval. Po několika letech vývoje v Nette jsem tedy na chvíli přesedlal na úplně jiný nástroj.

<!--more-->

## Přehled

[Phalcon](http://phalconphp.com/) je C-compiled PHP framework, který je dodávaný jako PHP extension. Původně byl napsaný v C-čku, ale od verze 2.0 se píše v optimalizovaném jazyku Zephir. Vypadá to jako PHP, syntaxe je celkem obdobná, výsledek je DDL/SO extension.

Nejlepší vlastnost, podle mě, je rychlost frameworku. Ve většině případů se dostanete 5-10x rychlejší odezvu. Tam, kde v Nette dostávate 100-300ms, u Phalconu je to 20-50ms. Když k tomu přidám běh v CLI při řešení nějakých front nebo cronu, tak tu máme nadupaný nástroj.

Horší je to se šablonovacím enginem [**Volt**](https://docs.phalconphp.com/en/latest/reference/volt.html), který, řekněme si to upřímě, není jako supr [Latte](https://latte.nette.org/en/) mašina. Naštěstí existuje port Latte do Phalconu, **Platte**. S Platte už se pracuje o poznání lépe, avšak AJAX nebo vykreslení formulářu trochu pokulhává. To ale nemám Phalconu za zlé, neboť jeho využití vidím hlavně na backendu.

Na statické `dependency injection` jsem si musel také celkem dlouho zvykat. Hlavně mi chybělo automatické generování továrniček, autowiring a našeptávání. Pokud jste zvyklí, že vám IDE našeptává a už si bez toho neumíte představit programování, tak ve Phalconu nepochodíte. Sice existují nějaké provizorní hlavičky tříd, ale bez možnosti prolézání kódu, člověk aby měl pořád otevřený Github. Po chvíli práce, debugování a spolu s Tracy jsem si na to zvykl. Prostě tak nějak počítate, že tam ta služba bude a bude mít co je potřeba. Zkrátka Phalcon je statický, tak se to tak musí brát.

Výčet feature je opravdu velký, tak to zkusím jenom ve zkratce. Automatické generování entit, formulářů a controllerů. Podpora pro REST api přes anotací. ORM pro MySQL/PostgreSQL/SQlite, ODM pro MongoDB, pokročilé validace a další...

## [Platte](https://github.com/phalette/platte)

Kafe pro Phalcon. S podporou jakou jsme zvyklí z Nette a také z Phalconu. Rozdělení šablon ve Phalconu je trochu jiné než v Nette, pokud budete zkoušet, dejte na to pozor.

## [PiDiC](https://github.com/phalette/pidic)

Nette Dependency Injection magie pro Phalcon. Podařilo se zachovat funkcionalitu magie a zárověn přístup ze strany Phalconu. Tím pádem mužete vyměnit DI za běhu a nic výrazného se nezmění. Je zachována možnost extensions jak je známe z Nette, máme tedy na výběr z doplňků pro Nette, ale i pro Phalcon.

## Závěrem

Výhody

* Rychlost
* Dokumentace
* Back-end
* Relativně velká komunita
* Phalcon DevTools

Nevýhody

* Šablonovací systém
* Zdrojové kódy (nelze v nich snadno číst)
* Front-end
* Málo hotových rešení
* V ČR nikdo neporadí
