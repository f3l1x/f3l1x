---
date: "2016-01-17"
title: "Componette - jak se buduje nette portál"
tags: ["nette", "componette"]
slug: "componette-jak-se-buduje-nette-portal"
---

Jak jsme postavili automatický, moderní a soběstačný portál pro nette addony.

<!--more-->

Nutno předem říci, že [původní portál](https://github.com/nette/web-addons.nette.org)
nebyl vůbec špatný. Problém bych hledal spíše v lenosti autorů doplňků a rozšíření,
udržovat jejich readme aktuální.

Componette jsem začal stavět 2.10.2015. Ani ne za 4 měsíce od prvního commitu,
mimo jiné díky hackatonu s [@chemix](https://github.com/chemix) a
[@matej21](https://github.com/matej21), jsme pro vás připravili novou verzi.

Portál plně soběstačný, kdokoli může přidat rozšíření a prakticky
se o něj už nemusí starat. Autoři se pak můžou věnovat tomu, co je nejvíc
 baví - `programování`.

Pojďme si ukázat nějaké přednosti.

## Technologie

Stránky beží na VPS, kterou okupuje Docker. Celou konfigurace bylo možné nalézt i na
[Githubu](https://github.com/componette/componette.com/).

Základní rozdělení je do 4 kontejnerů.

**DATA**

- Obsahuje celý portal, tak jak ho můžete vidět na Github.

**DB**

- Zajišťuje běh databáze, která je MariaDB.

**Nginx**

- O routování se stará Nginx.

**PHP7**

- Dá se říci, že nejdůležitější kontejner. Beží v něm PHP7-FPM, spolu s cronem a
jednoduchým SSMTP pro odesílání emailů.

Nastavování emailu, resp. mail serveru, považuji za jedno z nejvíce otravných
a kompikovaných věcí u správy serveru. Využívám tedy k tomu SSMTP (jednoduchý
smtp server) a zdarma službu Mailgun, kde máme 10 000 emailů každý měsic.
Na nějaké informace o běhu, a sem tam nějaká laděnka, to určitě stačí.

*Používáte nějaké alternativy nebo lepší řešení? Nechte mi dole komentář.*

## Open source

Tím, že je projekt open source, dáváme šanci komukoli nahlédnou do kódu aplikace.
Nese to s sebou výhody i nevýhody.

**Nevýhody**
- všichni uvidí náš spaghetti code
- lehko se dá najít bezpečností chyba

**Výhody**
- rychlejší vývoj
- inspirace pro ostatní
- běžící projekt na nette
- začlenění komunity

Jelikož se na webu nevyskytuje přihlašování ani administrace, myslím si, že to
dost útoků eliminuje.

Zapojení Nette komunity je na samostatný článek, ale těch už nejspíš bylo dost.
Já budu rád, když se budou tvořit addony a sem tam nás někdo na gitteru, twitteru,
githubu a fóru zkritizuje, jak to děláme blbě a jak je to naprd ošklivý.
Ale i z toho mám radost, i to je přece jenom **zapojení** komunity. Heh.

## Componette

### Vyhledávání

To je jedna z věcí co na starém portále určitě chybělo. Vyhledávání u nás není
žádná věda. Nevyužíváme ElasticSearch, ani nic podobného, prostý `LIKE %%` nám
bohatě stačí.

Vyhledává se ve jménu autora, názvu addonu a popisku na Githubu (ano, proto je
důležité ho vyplňovat).

Můžete se sami podívat [na Githubu](https://github.com/componette/componette.com/blob/23de8b7394501595bae772cdb4963a29cb9975bc/app/model/orm/addon/AddonMapper.php#L16-L28).

<x-figure url="https://cdn.f3l1x.io/blog/2016/componette1.png" title="Vyhledávání"></x-figure>

### Detail

Detail addonu je kombinace readme (hlavní panel) a informací a odkazů (pravý sidebar).

V sidebaru se nachází odkazy na Github, na přehled doplňků podle autora,
základní statistiky stažení, počet hvězdiček apod.

Pokud se jedná o composer balíček, jsou tam zobrazeny i závislosti.

<x-figure url="https://cdn.f3l1x.io/blog/2016/componette2.png" title="Detail"></x-figure>


O generování obsahu se stará cron, který se pouští 1x denně. Stáhne si originální
readme, pokud existuje, udělá nějakou chytristiku s odkazy a dalším.

Při vykreslování dojde k překladu markdown -> parsedown -> HTML. A výsledech se
uloží do cache.

### Detail - statistiky

Pro mnohé by se mohly stát lákadlem jednoduché statistiky o stahování addonu
přes composer. Hezké grafy se tvoří pomocí knihovny CanvasJS.

Stejné grafy tvoří i Packagist, odkud se data berou.

Na obrázku je vidět **Kdyby\Doctrine** ke dni 16.01.2016.

Stejný graf v originále: https://packagist.org/packages/kdyby/doctrine/stats.

<x-figure url="https://cdn.f3l1x.io/blog/2016/componette3.png" title="Statistiky"></x-figure>

### Výpis a řazení

Vypsat všechny addony naráz se může líbít tomu, kdo nerad vyhledává a dáva
raději přednost procházení.

I taková stránka existuje.

<x-figure url="https://cdn.f3l1x.io/blog/2016/componette5.png" title="Výpis a řazení"></x-figure>

**Řazení**
1. podle oblíbenosti
2. podle aktivity na Githubu
3. podle data přidání

### Status page

Pro globální přehled o počtu doplňků a další možné statistiky slouží tato stránka.

<x-figure url="https://cdn.f3l1x.io/blog/2016/componette4.png" title="Status page"></x-figure>

## Cron

Nejdůležitější vlastnost nového portálu je bezvýhrady cron. Díky tomu je portá
plně soběstačný. Když vytvoříte novou verzi knihovny a změníte si pracně readme
na Githubu, componette vám samo readme aktualizuje i u vašeho addonu. To vše
díky automatickému zpracování přes cron.

Na componette se nevyužívá `Symfony\Console`. Možná pro někoho nepředstavitelné,
ale i bez `symfony\console` existuje život v CLI. Né, že bych ji neměl rád, ale
vystačím si aktuálně bez ní.

Struktura tasků je následující.

- **Update**
  - Github - aktualizuje základní informace
  - GithubFiles - aktualizuje composer.json a bower.json
  - Composer - aktualizuje informace o balíčku
  - Bower - aktualizuje informace o balíčku
- **Generate**
  - Content - aktualizuje readme z Githubu
- **Stats**
  - Composer - aktualizuje data pro vykreslení grafů

Výsledek daily cronu může vypadat třeba takto.

<x-figure url="https://cdn.f3l1x.io/blog/2016/componette6.png" title="Daily cron"></x-figure>

## Závěrem...

Doufám, že jste si udělali alespoň malý obrázek o tom, co componette je a
co stojí v pozadí.

Budu rád za jakýkoli feedback, klidně i ten pozitivní. <span class="badge">:-)</span>

Pokud máte nějaké nápady a nechcete nutně programovat, zkuste založit issue
na Githubu a třeba se to ujme.
