---
date: "2015-05-07T11:30:00+02:00"
title: "Simple blogger - blog do 10 minut"
tags: ["minetro", "nette", "php", "blog"]
slug: simple-blogger-blog-do-10-minut"
---

Tvoříme blog do 10 minut. Jednoduše, efektivně a to všechno na našem oblíbeném Nette Frameworku. Zvládne to každý.

<!--more-->

Dlouho jsem si si říkal, že bych si měl udelat blog. Líbil se mi styl publikování na Githubu a také nástroj [Jekyll](http://jekyllrb.com), který tvoří statické soubory a hodí se tedy na [Github pages](https://pages.github.com).

**Simple blogger** není uplně tak statický, jako Jekyll, ale funguje uplně jednoduše na bázi souborů. Díky nabušenému Nette to všechno pěkně šlape do kupy.

## Instalace

Vše je zatím ve fázi bouřlivého vývoje, ale na nějaké to vyzkoušení už to je.

Nejjednodušeji blogger stáhnete a použijete pomocí Composeru.

```sh
$ composer require minetro/simple-blogger:~0.1
```

## Použití

Základem je rozšíření `BloggerExtension`, které vám zajistí zaregistrování potřebných služeb a nezbytnou konfiguraci. V prvotní verzi **0.1** toho nastavení opravdu není mnoho.

```
extensions:
    blog: Minetro\Blog\Simple\DI\BloggerExtensions
```

Rozšíření bychom měli, nyní konfigurace.

```
blog:
    posts: %appDir%/data
```

Uplně minimální konfigurace do začátku. Je akorát potřeba nastavit cestu, kde má [Nette\Utils\Finder](http://api.nette.org/2.3/Nette.Utils.Finder.html) hledat příslušné články.

Každý článek se skládá z `meta` souboru a `content` souboru. Na tomto blogu je použita struktura ukládání článku tato:

* data/YYYMM/post.neon + post.md

Konkrétně:

* data/201506/post.neon + post.md
* data/201507/post.neon + post.md

Je ale na vás jak si články uspořádáte. V meta souboru se specifikuje id, titulek, datum, tagy, kategorie, ruzná nastavení. V content souboru je samotné tělo článku. To je vše!

## Šablony

Simple blogger se stará pouze o vyhledání, parsování, načtení a manipulaci s články. Samotné vypsání a vykreslení je už na vás.

Na stejném principu běží i tento blog. Defakto kvůli tomu byl i vytvořen.

## Zdrojové kódy

* Simple blogger - https://github.com/minetro/simple-blogger
* Blog - https://github.com/f3l1x/blog.jfx.cz

## Technologie na blogu

Na tomto blogu je použit již zmíněný **[Simple blogger](https://github.com/minetro/simple-blogger)**, **[Nette](https://nette.org)** a **[Uniparser](https://github.com/minetro/uniparser)**.

Celý blog beží na PHP 5.5 a Nette 2.3.
