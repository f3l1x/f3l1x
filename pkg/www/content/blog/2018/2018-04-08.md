---
date: "2018-04-08T19:50:00+02:00"
draft: false
title: "Nette Utils na PHP 7.2"
tags: ["nette", "php72", "php"]
type: "blog"
slug: "04/08/nette-utils-na-php72"
---

S příchodem PHP 7.2 a rezervovaným slovem object musely nastat úpravy v nette/utils balíčku. Pojďme se podívat, co je potřeba upravit.

<!--more-->

## PHP 7.2

S příchodem [PHP 7.2](http://php.net/releases/7_2_0.php) přišla celá řada novinek a úprav. Jednou z novinek, které mohou rozbít váš kod, je nově definované klíčové slovo [`object`](https://wiki.php.net/rfc/object-typehint).

Na téma novinek v PHP 7.2 se pěkně rozepsal Martin Hujer na Zdrojáku, doporučuju se podívat. Klidně mrkněte
i na PHP 7.1 a PHP 7.0, je možné, že jste už leccos zapomněli. Stejně jako já.

- https://www.zdrojak.cz/clanky/jake-novinky-prinese-php-7-2/
- https://www.zdrojak.cz/clanky/jake-novinky-prinese-php-7-1/
- https://www.zdrojak.cz/clanky/jake-novinky-prinese-php-7/


## Nette Object

Dlouhá léta, někde od roku 2010, máme v Nette třídu [`Nette\Object`](https://github.com/nette/nette/commits/v0.9/Nette/Utils/Object.php). Pokud se vám to nezdá, tak od roku 2006 existovala třída [`NObject`](https://github.com/nette/nette/commits/v0.6/Nette/NObject.php), která by pravděpodobně fungovala i v PHP 7.2.

Pokud stále používáte ve svých aplikacích již zmíněný `Nette\Object`, nebude vám fungovat na PHP 7.2. Nahraďte jeho použití za trait `Nette\SmartObject`. Pozor však! Trait `Nette\SmartObject` není náhrada 1:1.

Více se o tom rozepsal David na fóru, [Jak se vypořádat s Nette\Object](
https://forum.nette.org/cs/25958-jak-se-vyporadat-s-nette-object).

Verze `nette\utils: 2.5.x` generuje při použití `Nette\Utils\ObjectMixin` deprecated noticky. Použijte SmartObject. Drobný thread je o tom také na fóru, [Nette Utils 2.5 – deprecated Nette\Object](https://forum.nette.org/en/30180-nette-utils-2-5-deprecated-nette-object). Doporučuji se vždy podívat na Github repozitář, abyste si ověřili, zda dané třídy existují a v jakých verzích existují.

Na PHP 7.2 budete potřebovat `nette\utils: ~2.5.0` a vyšší, z důvodu, že ve verzi `<2.5.0` je stále k dispozici `Nette\Object`.


## SmartObject

Trait `Nette\SmartObject` se liší v několika věcech:

- podporuje emulované properties, jen pokud je na třídě zapsaná anotace `@property` typ `$nazev`
- nepodporuje extension methods
- nepodporuje `getReflection`
- nepodporuje získávání metod jako `$this->formSubmitted` (je třeba nahradit za klasický callback `[$this, 'formSubmitted']`)

Více informací na Nette fóru, [
Pojďte otestovat Nette 2.4 RC](https://forum.nette.org/cs/26250-pojdte-otestovat-nette-2-4-rc#p173934)

## Update 23.4.2018

Jak David poznamenal v komentářích, `nette/utils: 2.4` vám bude fungovat i na PHP 7.2, pouze tehdy, pokud vy nebo nějaká knihovna
nepoužíváte `Nette\Object`. Pro zjednodušení tu je `nette/utils: 2.5`, které vám pomůže s nalezením těchto míst.

----

Narazili jste na nějaké další problémy při přechodu na PHP 7.2 s Nette? Dejte mi o tom vědět v komentáři. Díky.